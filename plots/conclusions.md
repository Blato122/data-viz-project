**Gminy położone w górach:**
- Szczawnica: Pieniny i Beskid Sądecki, samo centrum
- Lipnica Wielka: Beskidy, niedaleko u podnóży Babiej Góry
- Cisna: Bieszczady, centrum
- Komańcza: Bieszczady, obrzeża
- Krempna: Beskid Niski, przy samym Magurskim Parku Narodowym

**Gminy położone przy granicy:**
- Stubno: przy samej granicy z Ukrainą
- Cedynia: przy samej granicy z Niemcami
- Dołhobyczów: przy samej granicy z Ukrainą
- Michałowo: niedaleko granicy z Białorusią i Puszczą Białowieską
- Kodeń: przy samej granicy z Białorusią
- Tuczna: przy samej granicy z Białorusią
- Krynica Morska: przy samej granicy z Rosją i na Mierzei Wiślanej
- Krynki: przy samej granicy z Białorusią
- Trzcińsko-Zdrój: niedaleko granicy z Niemcami
- Wilczęta: woj. warmińsko-mazurskie, okolice Elbląga, niedaleko granicy z Rosją

**Pozostałe gminy:**
- Baćkowice: niedaleko Świętokrzyskiego Parku Narodowego
- Lelów: niedaleko Jury Krakowsko-Częstochowskiej
- Czarnia: granica woj. mazowieckiego i woj. warmińsko-mazurskiego (granica województw)
- Nur: granica woj. mazowieckiego i woj. podlaskiego (również granica województw)
- Przedbórz: granica woj. świętokrzyskiego i woj. łódzkiego (i tutaj również)

Widać zatem, że szczególnie utrudniony dostęp do szpitali mają gminy położone
blisko granicy, szczególnie tej wschodniej. Może wynikać to z tego, że nie brałem
pod uwagę zagranicznych szpitali. Nie zmienia to jednak faktu, że zwykle kierujemy
się do szpitali w naszym państwie, a jeśli chodzi o szpitale polskie, to przy granicach 
sytuacja jest gorsza.

Dodatkowo, co raczej nie powinno dziwić, mieszkańcy gmin położonych w trudno dostępnych miejscach, 
blisko natury (góry, Mierzeja Wiślana, Puszcza Białowieska, Świętokrzyski Park Narodowy), 
również mogą mieć problem z szybkim dostaniem się do szpitala. Wpływać może na to niska gęstość
zaludnienia i mniej rozwinięta infrastruktura drogowa.

Jeśli chodzi o obszary ze szczególnie dobrym dostępem do szpitali, są to oczywiście 
okolice dużych miast i regiony gęsto zaludnione. Ewentualnie, mogą być to również mniejsze
miejscowości, które skupiają wiele okolicznych wsi. Przykładami miejsc z dobrym dostępem do
szpitali mogą być: konurbacja górnośląska, miasta wojewódzkie oraz wybrane miasta powiatowe 
(np. Ełk i Biała Podlaska)